Käes on teine kodune ülesanne. Seekordne eesmärk on endiselt tööriistade kasutamist harjutada aga ka juba natuke PHP keeles programmeerimisega algust teha.

Tunnis sai loodud leht, millel võtsime kasutusele muutuja $hourNow ja andsime sellele väärtuseks lehe avamise hetkel kellaaja tundide osa väärtuse.

Oleme loonud if-lause, milles kontrollisime, kas kell on ehk vähem kui 8 ($hourNow < 8) ja määrasime sellisel juhul teise muutuja $partOfDay väärtuse.

Lisage if-laused päeva erinevate osade kontrollimiseks.
Kasutada saate järgmiseid võrdlemise operaatoreid (märke):
<   väiksem
>   suurem
<=  väiksem või võrdne
>=  suurem või võrdne
==  võrdne

Kui soovite kahte või isegi enamat tingimust korraga kasutada (näiteks suurem kui üks väärtus aga väiksem kui teine), siis saate kasutada kahe tingimuse vahel operaatoreid
and
or

Palun lisada vähemalt kolm erinevat if-lauset.

Kes soovib, võib püüda ka minutite väärtust kasutada (lisaks tundidele)!

Tunnis näeme!